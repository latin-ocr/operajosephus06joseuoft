XX PraefatIO.

Mediolanensi tribuitur ¹). quod non recte tradi Ambrosiumque huius
uersionis auctorem haberi non posse demonstrare conatus est
Fridericus Vogel 2). sed argumentis utitur parum firmis satiusque
erit interim traditam memoriam retinere. ceterum nostra minus
interest, a quo Iosephus in latinum conuersus sit, quam qua
ratione quaue fide, de qua infra dicetur. codices Hegesippi extant
haud pauci3 nam saepe cum antiquitatibus Iudaicis in unum corpus
coniunctus est. solum Hegesippum exhibent duo libri uetustate in-
signes, codex Ambrosianus 2⁵) O 105 infer„ cuius pars antiquior sae—
culi est fere VII, recentior VIII, et Casselanus olim Fuldensis saec.
VIII aut IX scriptus, quo usus est Weberus4). Ambrosianum librum
Niesius contulit iussu academiae Vindobonensis.

Praeter Ambrosium extitit alius interpres fere aequalis, qui quis
fuerit non magis certum est. uersio tamen quam fecit eiusmodi est,
ut Iosephus tatinus recte dici possit, cum totum bellum Iudaicum
exhibeat accurate et cum fide in latinum translatum. extitit aetate
Cassiodori, qui eam dicit 5) ab aliis Hieronymo ab aliis Ambrosio,
ab aliis Rufino ascribi; et quoniam neque Hieronymo neque Am-
brosio tribui potest, hodie plerumque Rufini nomine ornatur. ea
igitur ad hos libros recensendos magni est momenti. facta est ab
homine artis latine loquendi perito et ab oratorum studiis haud
alieno. ars ea est, quae deceat aequalem Ambrosii et Hieronymi,
longeque praestat barbariae eius, qui postea Cassiodori aetate
antiquitates Iudaicas transtulit. Iosephi latini codices innumeri
sunt nec per medium aeuum fere ulla bibliotheca fuisse uidetur,
in qua non fuerit. nos habuimus praeter editiones primum
codicem Postremum lot. nro. 1992 omnium fere antiquissimum,
saeculo nono exaratum, cui inscribitur historiarum Iosepltt' libri
numero VH liber primus incipit sollerter. hunc contulit Augustus

 

1) Ambrosius episcopus de (sraeco transtulit in latinum ante librum II
extat in codice Ambrosiano. in codiee Laurentiano plut. 66,1 saec. XI, qui
Neapolitano persimilis est, subscribuntur: explicit liber hystoriarum eqesippz'
ltierusolz'mt'tanz' excidi α beato ambrosio cle qreco sermone in latinum translatum

decenter. 2) de Hegesippo qui dicitur Iosephi interprete. dissert. inaug.
Erlangen 1880. cf. Weberi Hegesippum p. 389. 3) uide Reifferscheidium
Siczunqsbericlzte der lc. Alcademz'e zu IVz'en 67 (1871) p. 473. 4) Hegesippus
de bello ludaico ed. C. F. Weber. Marburgi 1861. p. 401. 5) de institut.

diuin. litt. 173 uide Iosephi uol. I praef. p. XXVII3 nam Cassiodorum non de
Hegesippo loqui, sed de uersione ea, de qua nunc agimus, inde apparet, quod
Iosephi historiam in septem libros diuisam esse ait3 Hegesippus enim quinque
libros confecit.

