XXVI Praefatio.

uidetis, ceteros autem et corruptos et a grammaticis refictos esse.
iam uero quam hic cernimus codicum rationem, eandem per omnes
fere belli Iudaici libros habemus, quae nunc exponenda est.

Facile enim intelleges duo maxime codicum genera esse discer-
nenda, quorum alterum continetur codicibus P et A, qui quidem inter
se plerumque consentiunt3 alterius generis sunt maximeque a PA
diuersi VR et C. deinde medium quendam inter utrosque locum
obtinent primum M, qui ut saepe cum PA concordat ita non raro
ab altera parte stat, deinde L, qui in libro primo et parte secundi
curn VRC consentire solet, abhinc tamen pluriens cum, PAM facit,
praeterea autem multa habet singularia. haud absimilis est condicio
codicis C, qui plerumque cum VR coniunctus est aut ab eis pendet,
interdum uero cum ΡΑ facit3 sed is quoque haud raro neutram partem
sequitur aut solus aut comite L. denique Latinus saepe generi priori
se addixit, saepius alteros sequitur, interdum uero peculiaria habet
aut cum L aliisue communia.

Inter haec autem quae diximus genera sine dubio praestantius
id est, cuius sunt codices PA adiunctis saepe M aut L aut Latino,
id quod tam perspicuum est, ut iam Cardwellus ¹), qui primus Pa-
risino usus est, eius uirtutem agnouerit3 deinde pluribus exemplis
demonstrauit Destinon 2), nec fugit Herwerdenum, cum in Mnemosyna
Bataua nouass) codicum A et M lectiones a se excerptas ederet. nam
horum codicum uirtus tanta est, ut eos recensionis huius fundamenta
habuerimus neque ab eis discesserimus nisi rarius et re saepius me-
ditata. sed quamuis magna sit eorum praestantia, tamen neque
a corruptela neque ab interpolatione fuerunt liberi; quare alterum
quoque genus interdum meliora seruauit. sunt denique loci, ubi
ualde dubium sit, utrum genus meliora tradat; nec deest ubi et-
nos in diuersas sententias abierimus et fortasse alii, qui postea in
Iosephum inquirent, discessuri sint.

Nunc ea quae disputata sunt exemplis quibusdam illustrentur.
primum igitur nomina quaedam in solis PA recte traduntur, uelut
I 217sq. exhibent Μοῦρκος, cum in ceteris omnibus et Graecis et
Latinis sit „Maio-mg, quod quidem etiam in Antiquitatibus Iudaicis ab
omnibus falso traditur3 nam Q. Staius Murcus uiro illi nomen erat.
similiter p. 317, S antea edebatur Σέξτος τις Κερεάλιος, quod est
in MVR04). sed recte Mommsenus5) uitium subesse suspicatus est;

..hafn praef. p. VII. 2) de Flauii Iosephi bello Iudaico recensendo,
Kiliae 1389. 3) uol. XXI p. 236 sq. 4) Ιιέρέλλιος dant R et Lips. 5) ephe-
meris epigraph. IV 499.

