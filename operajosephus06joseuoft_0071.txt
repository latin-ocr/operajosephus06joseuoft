Praefatio. LXVII

scriptores Christiani antiquissimi, a quibus Iosephus maxime lectus
est. post Porphyrium Eusebius cum Syneello, Hegesippus deinde
et interpres Latinus et quos alios nominauimus usi sunt codicibus
inter se satis diuersis neque eorum quisquam est, qui eum aliquo
ceterorum omnino consentiat. ac libri, quibus usi sunt, saepe nostro-
rum codicum classem meliorem sequebantur, sed omnes nonnulla
ex deterioribus habebant admixta. eos tamen qui nunc sunt dete-
riores libros longe anteibant, nec tunc fuisse uidetur tanta generum
discrepantia quanta nunc est, quam quidem postea utriusque generis
codicibus magis corruptis aut immutatis auctam esse consentaneum
est. ac uarietas codicum eo creuisse uidetur, quod iam antiquitus
diuersi generis libri inter se compararentur, quo factum est, ut et
proba et uitiosa cum aliis communicarentur ¹). quare etiam melioris
recensionis libri minime sunt incorrupti, qui non ideo meliores
appellantur, quod omnia bona exhibent, sed quod plura quam reliqui.

Ea uero generum commixtio, quam factam esse uidemus in M
et L et C aliisque, qui quidem nostrae aetatis editionibus quodam-
modo similes sunt, nono fere saeculo non uidetur antiquior, eo tem-
pore quo apud Graecos litterarum studia diu neglecta recoli coepta
sunt. atque eorum L ortus est ex codice simili eius, quo usi sunt
Hegesippus et Latinus et postea saeculo decimo excerptores Con-
stantini Porphy1·ogeniti‘-'). eius autem recensionis, cuius est O, cum
extent exemplaria saeculo XI exarata, archetypum saeculo decimo
aut nono assignare licet. paullo post factus est M saeculo fere XII
exaratus, ad quem conficiendum adhibita est et recensio C et fortasse
L. eisdem temporibus saeculo decimo aut undecimo reliqui quo-
que Iosephi codices denuo transcripti et recogniti sunt ab homini-
bus doctioribus, ut testantur codices superstites. abinde noui codices
scribi non desierunt, cum aut antiquiores transcriberentur aut ex
diuersis generibus a grammaticis noua conficerentur exemplaria,
quorum hodieque non pauca extant, quae omnia non magni esse
facienda eis quae supra demonstrata sunt efficitur. recensionem
igitur et emendationem belli Iudaici reponendam esse apparet in
testibus antiquioribus, inter quos maximae sunt auctoritatis primum

1) inde orta esse uidentur uitia> codicum PAVR communia, de quibus uide
p. XXXV. eodem modo fieri potuit, ut singuli ex deterioribus proba seruarent,
uelut quod p. 387, 24 in V traditur θυμοῖς, quod praeterea in margine quorun-
dam familiae C codicum fertur, ex generis melioris codice sumptum esse potest3
potest etiam ex familia C in V delatum esse. 2) qui imperauit annis

p. Chr. 912 -959,
e*

