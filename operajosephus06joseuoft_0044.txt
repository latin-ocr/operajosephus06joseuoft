XL Praefatio.

notae marginales. uides igitur quid gestum sit; quae enirn Pari-
sinus habet in margine ea C in textum recepit non omnia sed
partem 1). sed. longius eo ratiocinando progredi licet, ut eam
recensionem, quae codice C aliisque continetur, ita ortam esse
coniciamus, ut liber ex genere eo, cuius sunt VR, collatus et
correctus sit cum generis alterius exemplari, quod ei simillimum
erat, ex quo natus est Laurentianus (L). huius discrepantiae partim
in textum inlatae sunt partim in margine appositae ²). simul corrector
suo Marte haud pauca temptauit, interpolamenta indidit, quae uitiosa
putauit emendauit, imprimis nominibus Iudaicis alia apposuit, quae
meliora putabat 3), denique totum opus in capita diuisit et argumenta
libris singulis praefixit4). simili ratione paullo alio modo hanc recen-
sionem institutam esse uides atque eam, quae est in codice Marciano,
multo tamen acceptiorem3 nam plurimis exemplaribus propagata
est. huic denique recensioni contigit, ut prima typis excuderetur
omniumque fieret editionum fundamentum. sed de his infra paullo
accuratius dicendum est.

ξ 9 de codice Neapolitano III B 19.

Nunc de reliquis codicibus quae dicenda sunt proferantur. primum
igitur commemorandus est Neapolitanus III B 19, qui ideo singularem

1) comparari potest alius locus p. 389, ἵ, ubi διαφθείροιντο in textu habent
et C et Parisinus 14293 at hic in margine dat διαφέροιντο, quod recepit Pari-
sinus 1427. 2) re uera in Parisini 1429 margine complura extant ex meliore
genere sumpta, uelut p. 284. 18 προηργηκότες et p. 385, 9 συστραφέντες ascriptum
ad συσπειραθέντες. nec mirum quod lectionum marginalium pars interdum
librariis ita placuit, ut in textum reciperent, uelut p. 385, 9 συστραφέντες
recepit Parisin. 1427. fortasse etiam id, quod p. 35, 16 in C interpolatum esse
supra diximus, primum in margine fuit3 nam etiam nune in Parisino 1427 uerba
αἳ νῦν εἰσι χρηματίζουοαι τῶν κατὰ τὴν κοίλην συρίαν ἑλληνίδων πόλεων non
in textu extant, sed in margine. 3) huius rei aliud exemplum hoc habe:
p. 100, 18 fratrem Mariamae omnes boni testes appellant Ἰωνάθην, in C uero
habemus Ἀριστόβουλον, quod ex margine in textum delatum esse docent cum
VR, in quibus est οἷριστόβουλον ἶωνάθην, tum Lips, in quo ἅριστόβουλον in
margine extat, quod sumptum est ex Ant. lud. XV ‘23 sq.‚ ubi semper Aristo-
bulus dicitur. 4) argumenta in solis recensionis C codicibus et ne eis qui-
dem omnibus feruntur, a ceteris et a Latino absunt, quare in codicibus anti-
quioribus non extitisse uidentur, aliisque rebus probari potest satis ea esse
recentia3 aliusmodi certe sunt atque Antiquitatum rerum indices, quibus non id
agitur, ut singuli libri in capita diuidantur. cur autem bello Iudaico argumenta
antiquitus non adderentur, causa fuisse uidetur, quod Iosephus ipse in prooemio
belli Iudaici (I§ 19-29) indices rerum a se narratarum dedit.

